Casusbeschrijving: ‘Slimme Huishoudplanner’
Achtergrond
Veel huishoudens worstelen met het plannen en bijhouden van dagelijkse routines. Recepten, boodschappenlijstjes, voorraadbeheer en huishoudelijke taken worden vaak los van elkaar bijgehouden op briefjes, kalenders, in verschillende apps of zelfs alleen in het hoofd. Deze versnipperde aanpak kost veel mentaal werk en zorgt voor inefficiëntie, leidt tot vergeten taken, voedselverspilling en soms tot een oneerlijke verdeling van verantwoordelijkheden. 
Probleemomschrijving
Huishoudleden hebben geen centraal en gestructureerd hulpmiddel om maaltijden efficiënt te plannen & bereiden, voorraad & beschikbare producten bij te houden, boodschappenlijsten te genereren die aansluiten bij voorraad & geplande maaltijden en huishoudelijke taken te organiseren & eerlijk te verdelen. Zonder zo’n oplossing worden boodschappen vaak dubbel gekocht of juist vergeten en blijft onduidelijk wie welke taak uitvoert.
Doelstelling
Het doel van deze casus is het ontwerpen en ontwikkelen van een applicatie die maaltijdplanning, voorraadbeheer, boodschappenbeheer en huishoudtaken samenbrengt in één geïntegreerd platform. 
De applicatie pakt het probleem van ongeorganiseerd huishoudbeheer aan door alle huishoudelijke informatie en taken centraal te bundelen, voedspelverspilling te verminderen door slim voorraad- en boodschappenbeheer, het verdelen en opvolgen van taken eerlijker en inzichtelijker te maken en tijd te besparen via automatisering van herhaalde processen zoals boodschappenlijsten. 
